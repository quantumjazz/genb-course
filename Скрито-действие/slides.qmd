---
title: "Скрито действие (Морален риск)"
author: "Виктор Аврамов"
format:
  revealjs:
    incremental: true
    smaller: true
    scrollable: true
    css: style.css
---

## Увод в проблема на скрититите действия

- В много случаи на отношения тип принципал–агент действието на агента след сключване на договора (усилие, грижа, личен принос) не може да бъде перфектно наблюдавано от принципала. Това „скрито действие“ създава **морален риск**, тъй като агентът може да спестява усилия или да предприеме субоптимални действия след подписването на договора.

- Само напомняме: **неблагоприятната селекция** възниква преди сключване на договора; **моралният риск**  - след сключването.

---

## Реален пример: автомобилно застраховане  

1. **Принципал:** Застрахователна компания  
2. **Агент:** Застрахован  
3. **Скрито действие:** Ниво на внимание при шофиране (напр. отношение към риска, скорост, спазване на правилата)  
4. **Асиметрия:** Застрахователят наблюдава злополуките, но не и моментните усилия  
5. **Ефекти на скритите действия:** Високо внимание ⇒ по-малко щети; ниско внимание ⇒ по-високи очаквани плащания от застрахователя.  

---

## Формален модел

- Моделираме усилието като непрекъснат избор:

1. **Хронология**  
   - Предложение на договор: принципалът предлага схема на плащане $w(x)$ в зависимост от наблюдавания резултат $x$.  
   - Агентът избира усилие $e$ (което е скрито).  
   - Природата генерира изход $$x \sim f(x \mid e)$$.
   - Извършват се плащания.

2. **Цена на усилието:** $c(e)$, която е нарастваща и изпъкнала функция.  
3. **Функции на полезност**  
   - Агент: $U_A = \mathbb{E}[u(w(x))] - c(e)$.  
   - Принципал: $U_P = \mathbb{E}[v(x) - w(x)]$.

---

## Ограничение на стимулите за агента

Агентът избира $e$, за да максимизира:
$$
\max_e \; \int u(w(x)) \, f(x \mid e) \, dx \; - \; c(e).
$$

- **Условие от първи ред (FOC):**  
$$
\frac{d}{de} \Bigl[\mathbb{E}[u(w(x))]\Bigr] = c'(e).
$$
- Това налага **ограничение за съвместимост на стимулите (IC)**: договорът $w(\cdot)$ трябва да възнаграждава пределното усилие.

---

## Оптимизационен проблем на принципала

- Принципалът избира $w(x)$, за да:
$$
\max_{w(\cdot)} \; \mathbb{E}[v(x) - w(x)]
$$
под условието на:

1. **Съчетаване на стимулите:**  Усилието на агента $e^*$ решава горната задача за принципала;  
2. **Условие за участие:** $U_A \ge \bar U$ (най-добра следваща алтернатива).

---

## First-Best vs. Second-Best

- **Първо най-добро решение** (наблюдаемо усилие):  
  Принципалът директно налага $e^{FB}$ чрез договора ⇒ решава  
  $$
  \max_e \; \mathbb{E}[v(x) \mid e] - c(e).
  $$
- **Второ най-добро решение** (при скрито действие):
  Трябва да удовлетворява условието за съчетването на стимулите ⇒ усилие $e^{SB} \le e^{FB}$.  

- **Загуба на благосъстояние** възниква, защото договорът трябва да балансира споделянето на риск и стимулите (Holmström, 1979).

---

## Хронология на събитията

1. **t=0:** Принципалът обявява $(P,D)$.  
2. **t=1:** Агентът избира усилие $e \in \{0,1\}$.  
3. **t=2:** Реализиране на злополука $x$.  
4. **t=3:** Плащания $P$ и евентуална отстъпки $D$.  
5. **t=4:** Реализирани печалби.

- Тази последователност подчертава защо паричните награди трябва да зависят от резултатите.

---

## Алтернативни мерки за смекчаване на проблема

- Фирмите прилагат други схеми за намаляване на моралния риск:

- **Бонус/Малус:** Връщат част от премията при отсъствие на щети.  
- **Менюта за скрийнинг:** Предлагат се висока/ниска премия за скрининг на рискови типове и стимулиране на грижа.  
- **Самоучастие:** Агентът поема част $\alpha$ от щетата ⇒ интернализира част от загубата.

- Тези инструменти съчетават стимулите, дори когато усилието е невидимо.

---

## Динамика

- Как се променя оптималният договор при:

- **Увеличение на избягването на риска:** Агентът не обича вариациите ⇒ договорът се измества към фиксирано плащане, но отслабва стимулите.  
- **Увеличение на цената на усилието:** Изисква по-силни стимули (по-високи отстъпки от цените), но може да отблъсне участието.  
- **Намаление на разхода за мониторинг:** Допълнителен мониторинг ⇒ по-близо до първо най-добро решение.

---

## Казус: Платформи от „гиг“ икономиката

**Платформа:** Кола под наем/споделено пътуване (напр. Uber)  

- **Скрито действие:** Качество на обслужване (избор на маршрут, време на изчакване).  
- **Мониторинг:** Оценки, GPS проследяване.  
- **Стимули:** Цени при пикови пътувания, бонуси за високи оценки.

- Шофьорите при пикови цени избират между максимален брой поръчки (увеличено усилие) и качество на обслужването (намалено усилие), илюстрирайки морален риск в няколко дименсии.

---

## Въпроси

1. Ако мониторингът стане безплатен, елиминираме ли напълно моралния риск? Защо или защо не?  
2. Как увеличаването на степента на избягване на риска от страна на агента би променило оптималната цена на една полица в нашия застрахователен пример?  
3. В екипен контекст, как бихте проектирали стимулите, за да намалите възползването от труда на другите (freeriding)?

---